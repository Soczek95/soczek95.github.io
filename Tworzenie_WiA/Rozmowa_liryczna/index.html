<!DOCTYPE html>
<html lang="pl-PL">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="./css/style.css">
    <title>Rozmowa Liryczna</title>
</head>

<body>
    <main>
        <div class="info">
            <p class="author">Konstanty Ildefons Gałczyński</p>
            <p class="text-title">Rozmowa Liryczna</p>
        </div>
        <div class="content">
            <p class="text d1"> – Powiedz mi, jak mnie kochasz.</p>
            <p class="text d2"> – Powiem.</p>
            <p class="text d1"> – Więc? </p>
            <p class="text d2"> – Kocham cię w słońcu. I przy blasku świec. </p>
            <p class="text">Kocham cię w kapeluszu i w berecie.</p>
            <p class="text">W wielkim wietrze na szosie i na koncercie.</p>
            <p class="text">W bzach i w brzozach, i w malinach i w klonach.</p>
            <p class="text">I gdy śpisz. i gdy pracujesz skupiona.</p>
            <p class="text">I gdy jajko roztłukujesz ładnie –</p>
            <p class="text">nawet wtedy, gdy ci łyżka spadnie.</p>
            <p class="text">W taksówce. I w samochodzie. Bez wyjątku.</p>
            <p class="text">I na końcu ulicy. I na początku.</p>
            <p class="text">I gdy włosy grzebieniem rozdzielisz.</p>
            <p class="text">W niebezpieczeństwie. I na karuzeli.</p>
            <p class="text">W morzu. W górach. W kaloszach. I boso.</p>
            <p class="text"> Dzisiaj. Wczoraj. I jutro. Dniem i nocą.</p>
            <p class="text">I wiosną, kiedy jaskółka przylata.</p>
            <p class="text d1"> – A latem jak mnie kochasz?</p>
            <p class="text d2"> – Jak treść lata.</p>
            <p class="text d1"> – A jesienią, gdy chmurki i chumorki?</p>
            <p class="text d2">– Nawet wtedy, gdy gubisz parasolki.</p>
            <p class="text d1">– A gdy zima posrebrzy ramy okien?</p>
            <p class="text d2"> – Zimą kocham cię jak wesoły ogień.</p>
            <p class="text">Blisko przy twoim sercu. Koło niego.</p>
            <p class="text"> A za oknami śnieg. Wrony na śniegu.</p>
            </p>
        </div>
    </main>
</body>

</html>